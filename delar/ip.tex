\section{Handel med patent och Intelectual Property}

I historien innan ett rigidt patentsystem inrättats fanns ett stort dilemma för en individ som kommit på en upptäckt och ville realisera den. Man kunde inte be att få lån utan att avslöja idén men så fort man gjorde det fanns det inget skydd ifrån att långivaren själv realiserade idén och lämnade uppfinnare kvar med ingenting\cite{nard}. Det var inte tänkbart för en vanlig människa att ansöka om ett kungligt privilegium för idén då detta var förbjudande dyrt. Detta dilemma skulle inte lösas förrän det moderna patentsystemet och framförallt \emph{Intelectual Property Rights}, men även detta kom att premiera storföretag över individer.

I en global marknad där patent och Intelectual Property fått allt starkare ställning blir patenthantering en viktig del av företagens verksamhet. Patent används för att skydda ett företags produkter men också för att skärma av konkurrenter från att närma sig företagets produkter\cite{ove}. Patent är nu strategiska medel som krävs för att ett företag skall kunna netra marknaden, om man inte har nödvändiga patent för sin produkt kan någon annan ta dessa och då är investeringen i produkten förlorad. En möjlighet är att köpa patent av ett annat företag för att låsa upp marknaden. Detta ger ytterliggare incitament att ta patent, någon annan kanske vill köpa det i ett senare skede.